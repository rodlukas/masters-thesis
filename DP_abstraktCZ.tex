Tato práce si klade za cíl rozšířit webovou aplikaci pro projekt \enquote{Úspěšný prvňáček}, který nabízí doučování a kurzy pro budoucí nebo nastupující prvňáčky. Původní aplikace byla vytvořena v rámci předcházející bakalářské práce a slouží k evidování klientů, jejich docházky, skupin, plateb za lekce a zobrazení celé historie klienta. Serverová část původní i nové aplikace je napsána v Pythonu s webovým frameworkem Django, klientská část v Reactu, navzájem spolu komunikují přes REST~API díky Django~REST~Frameworku. Výsledná nová rozšířená aplikace splňuje všechny nové požadavky lektorky. Také je díky zavedení pokročilých nástrojů pro usnadnění vývoje a údržby, vysokému pokrytí automatizovanými testy API i UI (E2E) a zavedení několika prostředí pro nasazování umožněno spolehlivější a rychlejší dodávání nových verzí. Aplikace je nasazena do několika prostředí (včetně produkčního) na Heroku a lektorce umožňuje ještě efektivnější a pohodlnější každodenní práci pokrývající více oblastí díky novým funkcím.
