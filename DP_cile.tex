Cílem této práce je navrhnout a implementovat rozšíření webové aplikace, která lektorce ÚP umožní efektivnější a pohodlnější každodenní práci pokrývající ještě více oblastí díky novým funkcím. Rozšíření proběhne na základě sběru a analýzy požadavků a následného návrhu příslušných změn včetně databázového modelu, schéma API a konfigurace více prostředí pro nasazování.

Dalším cílem je na základě rešerše zavedení vhodných pokročilých nástrojů pro usnadnění vývoje a údržby aplikace. Spolu s dalšími dvěma neméně důležitými cíli -- zavedení několika prostředí pro nasazování a pokrytí důležitých částí automatizovanými testy API i UI (User Interface, konkrétně testy E2E, tedy End-to-End) -- povedou všechny tyto kroky ke spolehlivějšímu a rychlejšímu dodávání nových verzí.

Cílovým bodem je rozšířená aplikace o všechny požadavky a zvolené nástroje nasazená v několika prostředích včetně produkce s automatizovaným testováním před nasazením. Zdrojové kódy také budou spolu s instrukcemi pro spuštění a dalším popisem zveřejněny pod open-source licencí.
